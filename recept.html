<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" type="text/css" href="css/bootstrap.min.css">
    <link rel="stylesheet" type="text/css" href="stilus.css">
</head>
<body>
    Hétfő:

Leves:Gulyásleves
Hozzávalók: 1ek zsír, 1db vöröshagyma, 50 dkg sertéscomb, só, bors, 1ek pirospaprika, 1tk ételízesítő, 1db sárgarépa,
1db petrezselyemgyökér, 1 szelet zeller, 1db paprika, 1db paradicsom, 1mk egész bors, 1tk őrölt keménymag, 30dkg krumpli
Allergének: zeller
Elkészítés: 1. A gulyásleves elkészítéséhez a felhevített zsíron üvegesre pároljuk az apróra vágott vöröshagymát.
Ezután hozzáadjuk a felkockázott, sózott, borsozott húst, majd fehéredésig pirítjuk.
2. Amikor kifehéredett, megszórjuk a pirospaprikával és az ételízesítővel, felöntjük 0,5 dl vízzel, majd pár percig kevergetve pároljuk.
Ezután felöntjük annyi vízzel, hogy jól ellepje, majd félpuhára főzzük a húst.
3. Amikor a hús félig megpuhult, hozzáadjuk az ízlés szerint felvágott sárgarépát, petrezselymet, zellert, paprikát és a paradicsomot, majd még egy kevés vízzel felöntjük.
Hozzáadjuk az egész borsokat, a köménymagot és a sót, és így főzzük tovább.
4. Amikor a hús már majdnem teljesen megpuhult (kb. 35 perc múlva), beletesszük a kockára vágott krumplit, és 10 perc alatt teljesen készre főzzük a levest.
5. Tálaláskor a leves mellé kínálhatunk kenyérszeleteket vagy pogácsát.
Főétel:Rántott hús, sült krumpli
Hozzávalók: zsemlemorzsa, tojás, liszt, olaj, hús, krumpli
Allergének: liszt, tojás
Elkészítés: 1. A nyers húst megforgatjuk egy tál tojássárgájában és egy másik tál lisztben.
2. A megforgatott húsokat belehelyezzük egy lábasba, amibe öntünk olajat, majd megsütjük.
3. Egy zacskó sült krumpli valamennyi részét beleöntjük egy másik olajos lábasba, majd azt is megsütjük.
4. Az elkészült rántott húst és sült krumplit jellemzően valamilyen mártással vagy salátával tálaljuk.
Desszert: Gofri
Hozzávalók: 4ek cukor, 50dkg liszt, 20dkg margarin, 5dl tej, 4db tojás, 1 csomag vaníliás cukor, 1 csomag sütőpor, olaj
Allergének: glutén, tojás, tej
Elkészítés: 1. A gofri tészta elkészítéséhez egy nagyobb keverőtálba szitáljuk a lisztet. Hozzáadjuk a sütőport, az egész tojásokat, a vaníliás cukrot, és alaposan összekeverjük.
2. Ezt követően hozzáadjuk a tejet, a puha margarint, a cukrot, és lehetőség szerint robotgéppel simára keverjük.
Palacsintatészta sűrűségű tésztát kell kapnunk. Ha csomómentesre kikevertük a gofritésztát, fél órán át a hűtőben pihentetjük.
3. A pihentetést követően a gofrisütőt felmelegítjük, majd az olajjal vékonyan kikenjük.
Belekanalazunk egy adag tésztát, és szép barnára megsütjük. Folytatjuk a sütést, amíg tart a tésztából.
4. Az elkészült gofrit lekvárral, nutellával, porcukorral, olvasztott csokival kínáljuk.

Kedd:

Leves: Jókai bableves
Hozzávalók: 40dkg füstölt tarja, 30dkg tarkabab, 2db babérlevél, 2 gerezd fokhagyma, 1db sárgarépa, 0.5db zeller, 0.5db karalábé, 1db petrezselyemgyökér, 25dkg füstölt kolbász
Allergének: glutén, tojás, tej, zeller
Elkészítés: 1. A Jókai bableveshez a száraz babot a főzést megelőző este beáztatjuk.
2. A füstölt tarját egyben, fedő alatt feltesszük főni annyi vízben, hogy jól ellepje.
Nem sózzuk meg, mert a füstölt hús sós.
Amikor már belemegy a villa, beletesszük a beáztatott babot, a babérlevelet, a tisztított, feldarabolt sárgarépát, zellert, karalábét, petrezselymet és a karikára vágott kolbászt.
Lassú tűzön fedővel lefedve főzzük.
3. Amikor már minden puhára főtt a bablevesben, a húst kivesszük.
A zsíron félig megpirítjuk az apróra vágott hagymát, hozzászórjuk a lisztet, majd a zúzott fokhagymát, és együtt készre pirítjuk.
4. Az elkészült rántást levesszük a tűzről, hozzákeverjük a pirospaprikát, felengedjük hideg vízzel és a leveshez öntjük.
A tejfölt felhígítjuk a levessel, majd azt is a leveshez öntjük. Ekkor állítjuk be a leves sűrűségét: annyi vizet öntünk még hozzá, hogy az jó állaga legyen, ne túl híg, de ne is túl sűrű.
Ha kell, megsózzuk és jól összeforraljuk.
5. A füstölt tarját a leves mellett vagy után tormával, mustárral fogyaszthatjuk.
Főétel: Mákos tészta
Hozzávalók: 25dkg szélesmetélt, 3.5dkg vaj, 6ek darált mák, 4ek porcukor
Allergének: glutén, tojás, tej
Elkészítés: 1. Első lépésben a tésztát egy enyhén sós vízben kifőzzük a csomagoláson olvasható instrukciók szerint.
2. Ha a tészta elkészült, leszűrjük, aztán még melegen jó alaposan átforgatjuk a vajjal.
3. A mákot a porcukorral összekeverjük, aztán összeforgatjuk a vajas tésztával.
Desszert: Puding
Hozzávalók:2 dl tej, 1 púpozott ek finomliszt, 1 ek cukor (ízlés szerint), 1 db tojássárgája
Allergének: tej, liszt
Elkészítés: 1. A hideg tej egy részét kikeverjük fejenként 1 ek liszttel, hasonlóan a bolti pudingporokhoz.
2. Miután simára keverjük, hozzáadjuk a maradék tejet. 
3. Ízesítjük cukorral (ízlés szerint: ki többet-ki kevesebbet).
4. Ha vaníliást szeretnénk, akkor abba tegyünk vanília aromát, vagy vaníliarudat, de semmiképp ne vaníliás cukrot.
Csokis íznél kakaóport, minden más íznél aromát (mandula, eper, citrom), és ételfestéket.
5. Miután kikeverjük, feltesszük főni, majd folyamatos kevergetés mellett sűrűre főzzük.
6. Ha besűrűsödött, levesszük a tűzről, kicsit pihenni hagyjuk, majd még langyosan/félig melegen belekeverünk 1 tojássárgáját.
7. Ha a vaníliásat inkább sodónak készítenénk el, úgy 500 ml tejhez tegyünk 1 ek lisztet, és a leírtak módján főzzük meg.
8. Tegyük tálkákba, és hagyjuk kihűlni.

Szerda:

Leves: Meggyleves
Hozzávalók: 50dkg meggy, 8dl víz, 5ek cukor vagy édesítőszer, 5db szegfűszeg, 1dbfahéjrúd (2 cm), 0.5db citrom leve és héja, 5db citromfű levél, 2 csomag vaníliás cukor, csipet só, 0.5 csomag vaníliás pudingpor, 2dl tejszín, mandulaforgács
Allergének: tej, diófélék
Elkészítés: 1. A krémes meggyleveshez a kimagozott meggyet - vagy a leszűrt meggybefőttet - tegyük edénybe, majd öntsük fel a vízzel.
Adjunk hozzá ízlés szerinti mennyiségű cukrot, a vaníliás cukrot, reszeljük bele a citromhéjat, és nyomjuk bele a citromlevet is, majd tegyük bele a fűszereket.
Ezután forraljuk ki, majd mérsékelt lángon főzzük kb. 10 percig.
2. Amikor megfőtt a leves, vegyünk ki néhány szem meggyet, és tegyük félre a tálaláshoz.
Ezután botmixerrel pépesítsük a levest, majd tegyük vissza tűzre, és újra forraljuk fel.
3. A tejszínt keverjük simára a vaníliás pudingporral, majd állandó keverés mellett csorgassuk a levesbe (keverjük kézi habverővel, hogy ne csomósodjon be, viszont ha mégis csomós lenne, szűrőn szűrjük át, hogy szép selymes legyen a leves).
4. Ezután újra forraljuk ki, és főzzük pár percig, hogy kellően besűrűsödjön. Tálalás előtt ízlés szerint hűtsük langyosra, vagy hűtőszekrényben jó hidegre.
5. Serpenyőbe tegyük a mandulaforgácsot, majd állandó keverés mellett, pár perc alatt pirítsuk aranybarnára.
6. Tálalás előtt a jól lehűtött levest szedjük kis csészékbe, majd tegyünk bele néhány meggyszemet, és szórjuk meg a pirított mandulával.
Főétel: Csirkepörkölt nokedlivel
Hozzávalók: Pörkölt

    6 db csirke felsőcomb
    1 dl napraforgó olaj
    2 közepes db vöröshagyma
    1 ek füstölt pirospaprika
    só ízlés szerint
    bors ízlés szerint
    köménymag ízlés szerint
    2 szál kakukkfű
    1 nagy db paradicsom
    1 közepes db paprika
    5 dl víz
    1 evőkanál finomliszt (besűrítéshez)
Nokedli:

    50 dkg finomliszt
    1 db tojás
    1 kávéskanál só
    2 dl víz (szűkség szerint öntsük hozzá)

Allergének: liszt, tojás
Elkészítés: 
Pörkölt:
1. A hagymát apró kockára vágva kevés olajon, picit megsózva megfonnyasztjuk, majd felöntjük fél deci vízzel, és újra zsírjára sütjük. 
2. Amikor elpárolgott a víz megszórjuk pirospaprikával, rádobjuk a húst, átsütjük egy kicsit, majd felöntjük kevés vízzel. 
Ízlés szerint fűszerezzük. Hozzáadjuk a paradicsomot és a paprikát, apró kockára vágva vagy reszelve.
3. A vizet szükség szerint adagoljuk hozzá, amikor puha a hús a lisztet rászórjuk óvatosan, hogy ne legyen csomós, elkeverjük, és egyet forralunk rajta.
Nokedli:
1. A lisztet, tojást, sót és annyi vizet, hogy ne legyen híg, jól összekeverünk.
2. Nokedliszaggatóval lobogó, bő vízbe szaggatjuk. Amikor feldobja a víz leszűrjük, és kevés zsírt teszünk rá, hogy ne tapadjon össze.
Desszert: Lekváros bukta
Hozzávalók: 3dkg élesztő
1ek kristálycukor
3dl tej
50dkg liszt
3db tojás
10dkg vaj/margarin
5dkg porcukor
1db citrom reszelt héja
20dkg lekvár
porcukor
Allergének: glutén, tojás, tej
Elkészítés: 1. A lekváros bukta elkészítéséhez az élesztőt kevés kristálycukorral 1 dl langyos tejben felfuttatjuk.
2. Hozzáadjuk az előzőleg átszitált liszthez, majd összekeverjük a tojások sárgájával, az olvasztott vajjal, a porcukorral, a langyos tejjel és a citrom lereszelt héjával.
Robotgéppel (tésztához való keverőfejjel) addig keverjük, míg összeáll a tészta.
A tetejét megszórjuk kevés liszttel, letakarjuk egy konyharuhával, és kb. 30 percig meleg helyen kelesztjük.
3. A megkelt tésztát lisztezett deszkára helyezzük, és újra alaposan átgyúrjuk. Ha ragad, teszünk még hozzá pici lisztet.
Kinyújtjuk, 5 × 10 cm-es téglalapokat vágunk belőle, majd minden darabot megtöltünk sűrű, kemény lekvárral (barack vagy szilva).
4. A lekváros buktákat kivajazott tepsire helyezzük, a tetejüket megkenjük olvasztott vajjal, végül 190 fokra előmelegített sütőben kb.
30 perc alatt aranybarnára sütjük. Porcukorral meghintve tálaljuk.

Csütörtök:

Leves: Tyúkhúsleves
Hozzávalók: 

    1.5 kg tyúk (farhát, nyak, szárny, láb, fej, alsó káva, zúza, szív, máj, tüdő, vese)
    3 db sárgarépa
    3 db fehérrépa
    1 kis db karalábé
    2 db zeller
    1 nagy db vöröshagyma
    1 db tv paprika
    2 csokor petrezselyem
    só ízlés szerint
    bors ízlés szerint
    15 dkg csigatészta (annyi marék, ahány emberre főzzük)
    3.5 l víz (kb.)

Allergének: zeller
Elkészítés: 1. A húsokat beáztatjuk 1-2 órára. Megtisztítjuk a tokoktól és más oda nem illő dolgoktól.
2. A zöldségeket megtisztítjuk. Egy 5 literes edénybe pakoljuk a húsokat és a hagymát.
Felengedjük annyi vízzel, amennyi ellepi (kb. 3-4 l). Először nagy lángon melegítjük, amíg fel nem forr, utána kis lángra vesszük, és sózzuk, borsozzuk.
A habját mindig szedegessük le egy szűrővel.
3. A zöldségeket ízlés szerint feldaraboljuk és megmossuk. Ha a levesünk elforrta a habját, akkor belepakolhatjuk a zöldségeket és az összekötözött petrezselymet.
4. A vége felé kivesszük a petrezselymet, a hagymát és paprikát. Hagyjuk tovább főni a levesünket.
5. Ha úgy gondoljuk, hogy megfőtt a leves, akkor kivesszük a tyúk lábát, és ha a lábujj porcairól és az ízületeiről kezd szétrepedezni a bőr, akkor jó.
Elzárjuk, külön vesszük a zöldségeket és a húsokat. A levét hagyjuk egy kicsit leülepedni, majd finom szűrőn átszűrjük. Az edény alján hagyjunk két merőkanálnyi levest.
6. A maradék levest egy kis edénybe felforraljuk, és kifőzzük benne a tésztát. Ha megfőtt a tészta, nem szűrjük le, hanem lefedjük egy fedővel, és hagyjuk állni 20 percig.
A levest a hússal, a zöldségekkel és a tésztával tálaljuk.
Főétel: Töltött káposzta
Hozzávalók: A töltelékhez:
10 dkg rizs
1 kg darált sertéscomb
1 fej vöröshagyma
3 gerezd fokhagyma
só
őrölt feketebors
pirospaprika
A káposztához:
1 fej savanyú káposzta
füstölt bordaszél
olaj
2ek liszt
pirospaprika
2ek tejföl
Allergének: glutén, tej
Elkészítés: 1. A töltött káposzta töltelékéhez a rizst megmossuk, hozzáadjuk darált sertéshúst, az apróra vágott vöröshagymát és fokhagymát,
a sót, borsot és a pirospaprikát, majd óvatos mozdulatokkal összegyúrjuk.
2. A káposztát ízlés szerint kimossuk, majd a lefejtett levelekbe göngyöljük a tölteléket.
3. A megmaradt káposztaleveleket feldaraboljuk, és a lábas aljára halmozzuk, a megmosott füstölt bordaszéllel együtt.
Erre rakjuk a megtöltött káposztákat, majd felöntjük annyi vízzel, hogy ellepje. 2-3 nagyobb káposztalevéllel betakarjuk, és felfőzzük.
Kb. 70-80 perc alatt fő meg (az idő a hústól is függ).
4. Ha megfőtt a töltött káposzta, rántást készítünk hozzá.
Ehhez kevés olajat hevítünk, a lisztet megpirítjuk benne, majd a tűzről levéve pirospaprikát teszünk bele, hogy szép színe legyen, és két evőkanál tejfölt is belekeverünk.
A káposzta levéből annyit adunk hozzá, hogy kb. egyforma meleg legyen (hőkiegyenlítés), rászűrjük a káposztára, és összeforraljuk.
5. Tejföllel és friss kenyérrel tálaljuk.
Desszert: Palacsinta
Hozzávalók: 20dkg liszt
2db tojás
3dl tej
2dl szénsavas ásványvíz
1 csipet só
0.75dl olaj + a sütéshez
Allergének: glutén, tojás, tej
Elkészítés: 1. A palacsintatészta elkészítéséhez keverőtálba töltjük a tejet. Hozzáadjuk a tojást, az olajat, a csipet sót, és alaposan összekeverjük.
Használhatunk hozzá robotgépet is.
2. Hozzámérjük a lisztet, és sűrű, krémszerű tésztát keverünk belőle. Végül hozzáadjuk a szódát, vagy a szénsavas ásványvizet is.
3. Nagyon fontos, hogy csomómentesre keverjük a palacsintatésztát. Sütés előtt pihentessük legalább 10-15 percet.
4. Az első palacsinta sütése előtt a forró serpenyőbe egy kevés olajat öntünk (a következő palacsintáknál erre már nincs szükség, maximálisan elegendő, ami kisül a tésztából),
és kisebb merőkanálnyi adagot öntünk rá a tésztából. Hagyjuk, elterülni a serpenyőben.
5. A palacsintákat egyenként kisütjük mindkét oldalukon.
6. Ízlés szerinti töltelékkel töltjük és feltekerjük, vagy hajtogatjuk. Megszórhatjuk porcukorral is, de nagyon jól illik hozzá a csokoládészósz és a vaníliasodó is.

Péntek:

Leves: Lebbencsleves
Hozzávalók: 10dkgfüstölt kolbász
10dkg császárszalonna
1db vöröshagyma
2 gerezd fokhagyma
1db sárgarépa
1db petrezselyemzöld
2db krumpli
10dkg lebbencstészta
1kk pirospaprika
1.5l víz
1tk kömény
sertészsír (opcionális)
Allergének: glutén, tojás
Elkészítés: 1. A kolbászt felkarikázzuk, a szalonnát kicsi kockákra vágjuk, aztán a vöröshagymát és a fokhagymát is alaposan felaprítjuk.
Ha ezzel elkészültünk, jöhet a sárgarépa és a petrezselyemgyökér, amit karikákra, a krumplikat pedig kockákra daraboljuk.
2. A felkockázott szalonnát egy nagyobb edénybe tesszük, majd kevergetve sütjük pár percig. Ha már zsírt eresztett és picit megpirult, kiszedjük a fazékból és félretesszük.
A visszamaradt zsiradékba beletesszük az összetört lebbencstésztát, aztán megpirítjuk. Ha már aranybarna, akkor kivesszük és félretesszük.
3. Az apróra vágott vöröshagymát üvegesre pároljuk. Ha szükséges, egy kevés sertészsírral pótoltuk a zsiradékot a fazékban.
Ezután hozzáadjuk a sárgarépát, és a petrezselyemgyökeret, majd pár perc után az apróra vágott fokhagymát, a felkarikázott kolbászt is.
Megszórjuk a pirospaprikával, majd jól összekeverjük.
4. Miután felöntöttük a vízzel, ízlés szerint sózzuk, hozzáadjuk a köményt, majd további 2 percig főzzük a zöldségeket.
5. A korábban már megpirított tésztát, és a felkockázott krumplit hozzáadjuk a leveshez, aztán kb. 5-10 perc alatt készre főzzük.
Végül beletesszük a kisütött szalonnakockákat is, majd tálaláskor megszórjuk ízlés szerint petrezselyemzölddel.
Főétel: Borsófőzelék sült kolbásszal
Hozzávalók: 

    450 g zöldborsó (fagyasztott)
    20 dkg csípős kolbász (füstölt)
    200 ml tejföl
    250 ml tej
    4.5 evőkanál finomliszt
    2 db babérlevél
    2 teáskanál só
    1 kk majoranna
    1 teáskanál ételízesítő
    1 teáskanál fekete bors (őrölt)

Allergének: liszt
Elkészítés: 1. A fazékba beleöntjük a borsót és a kolbászt. (Ha a kolbász nyers, akkor kisebb darabokra vágjuk, hogy egészen biztosan átfőjön az alatt az idő alatt,
amíg a borsó megfő.) Ezután beletesszük a fűszereket, és felöntjük annyi vízzel, ami bőven ellepi.
2. Lefedjük a fazekat és feltesszük főni. Addig főzzük, amíg a borsó el nem készül.
(A borsó minőségétől függ, hogy ez meddig tart. Lehet 15, de lehet 25 perc is. Időnként meg kell kóstolni.)
3. Ezalatt elkészítjük a habarást. Egy edényben habverővel összekeverjük a tejfölt, a tejet és a lisztet csomómentesre.
4. A megfőtt főzelékből kivesszük a kolbászokat, mert csak zavarnának a habarásnál.
Ezután beleöntjük a habarást a forrásban lévő főzelékbe úgy, hogy közben keverjük a habverővel. Addig kevergetjük, amíg a főzelék újra fel nem forr.
Ilyenkor érdemes megkóstolni, hogy elég fűszeres-e, és ha kell, akkor még meg lehet sózni például.
5. Ezután érdemes állni hagyni még 5-10 percig, hogy rendesen besűrűsödjön. A kolbászt csak a tálban tesszük vissza a főzelékbe.
Desszert: Muffin
Hozzávalók: 25dkg liszt
0.5tk só
3tk sütőpor
2.5dl tej
1db tojás
10dkg cukor
0.6dl olaj
Allergének: glutén, tojás, tej
Elkészítés: 1. Előmelegítjük a sütőt 200 fokra. Egy tálba szitáljuk a lisztet, a sót és a sütőport.
Egy másik tálban elkeverjük a tejet, a tojást és a cukrot, majd hozzáadjuk az olajat, és ezt is elkeverjük.
2. A nedves hozzávalókat a száraz hozzávalókhoz öntjük, és addig keverjük, amíg összeáll sűrű tésztává.
Nem kell kidolgozni, nem kell vele foglalkozni, ha csomós a tészta. Ettől egyszerű és tökéletes a muffin, hogy sütés közben majd „helyrejön”.
3. Tetszés szerint csokit és gyümölcsöt adunk hozzá, majd lazán elkeverjük. (Kb. 20 dkg-ot vesz fel ezekből ez a mennyiségű tészta.)
4. Kivajazzuk egy muffinsütő forma tetejét - erre azért van szükség, hogy a megemelkedő muffinokat könnyen ki tudjuk venni. Beletesszük a formába a muffinpapírokat.
5. A tésztát a formákba kanalazzuk. Az amerikaiak ehhez általában fagyiskanalat használnak - egy muffin kb. egy kanál.
Ha nincs ilyen, akkor evőkanál is jó, abból kb. 3 púpozott. Elosztjuk a tésztát egyenletesen, kb. a forma 3/4-éig fog érni.
6. Sütőbe tesszük, és kb. 25 perc alatt készre sütjük. Ha kész, kivesszük, és hagyjuk kihűlni.
</body>
</html>